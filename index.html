<!DOCTYPE html>
<html lang="ur" dir="rtl">

<head>
  <meta charset="UTF-8" />
  <meta name="viewport" content="width=device-width, initial-scale=1.0" />
  <meta name="description"
    content="Forty Rules of Love by Shams Tabrizi - Explore the profound wisdom and insights on love, life, and spirituality.">
  <meta name="keywords"
    content="Shams Tabrizi, Forty Rules of Love, Sufism, Love, Spirituality, Wisdom, مولانا روم, شمس تبریزی,">
  <meta name="author" content="Shams Tabrizi">
  <meta name="robots" content="index, follow">
  <title>Forty Rules of Love - Shams Tabrizi</title>
  <style>
    @font-face {
      font-family: 'Jameel Noori Nastaleeq';
      src: url('fonts/Jameel-Noori-Nastaleeq-Kasheeda.ttf') format('truetype');
    }

    body {
      background-image: url('images/bg.png');
      background-size: cover;
      background-attachment: fixed;
      font-family: 'Jameel Noori Nastaleeq', Arial, sans-serif;
      line-height: 2.6;
      margin: 0;
      padding: 20px;
      color: #333;
    }

    .heading-container {
      max-width: 800px;
      margin: 0 auto;
      background-color: rgba(255, 255, 255, 0.95);
      padding: 30px;
      border-radius: 10px;
      box-shadow: 0 0 10px rgba(0, 0, 0, 0.1);
      font-size: 1.6em;
    }

    .container {
      max-width: 800px;
      margin: 0 auto;
      background-color: rgba(255, 255, 255, 0.95);
      padding: 30px;
      border-radius: 10px;
      box-shadow: 0 0 10px rgba(0, 0, 0, 0.1);
      font-size: 1.6em;
      margin-top: 10px;

    }

    h1 {
      text-align: center;
      color: #2c3e50;
      margin-bottom: 30px;
    }

    .introduction {
      font-style: italic;
      margin-bottom: 30px;
      text-align: right;
    }

    .rule {
      margin-bottom: 20px;
      text-align: right;
      padding: 10px;
      border-bottom: 1px solid #eee;
    }

    .rule:last-child {
      border-bottom: none;
    }

    @media only screen and (max-width: 600px) {
      .container {
        font-size: 1.2em;
      }
    }

    h1 {
      text-align: center;
      color: #2c3e50;
      margin-bottom: 30px;
    }
  </style>
</head>

<body>
  <div class="container">
    <h1>محبت کے چالیس اصول (از شمس تبریزی)</h1>
    <p class="introduction">
      اس وقت میں ایک ترک مصنفہ، ایلف شافاک کا ناول *"فورٹی رولز آف لوو"* پڑھ رہا ہوں، جس میں مولانا روم اور شمس تبریزی
      کی ملاقات اور ان دونوں عظیم شخصیات پر اس کے گہرے اثرات کو بے حد خوبصورتی سے بیان کیا گیا ہے۔ اس ناول میں پیش کیے
      گئے چالیس اصول دراصل شمس تبریزی کے اقوال ہیں، جو زندگی اور محبت کے مختلف پہلوؤں پر گہرے خیالات کا عکاس ہیں۔ سوچا
      کہ ان قیمتی اصولوں کو آپ کے ساتھ شیئر کیا جائے تاکہ ان کی روشنی میں ہم سب اپنی زندگی کے سفر کو مزید معنوں اور
      بصیرت سے بھر سکیں۔

    </p>
  </div>

  <!-- Rule 1 -->
  <div class="container">
    <h2>اصول 1</h2>
    <p class="introduction">
      1- ہم خدا کے بارے میں جو گمان رکھتے ہیں، وہ دراصل ہماری اپنی شخصیت کے بارے میں ہمارے گمان کا ایک عکس ہوتا ہے۔ اگر
      خدا کے ذکر سے ذہن میں محض الزام اور خوف ہی ابھرے تو یہ اس بات کی علامت ہے کہ خوف اور الزام تراشی ہمارے اپنے سینے
      کی گھٹن میں پنپ رہی ہے۔ اور اگر خدا ہمیں محبت اور شفقت سے چھلکتا ہوا دکھائی دے، تو یقیناً ہم بھی محبت اور شفقت سے
      چھلک رہے ہیں۔
    </p>
  </div>

  <!-- Rule 2 -->
  <div class="container">
    <h2>اصول 2</h2>
    <p class="introduction">
      2- سچائی کا راستہ دراصل دل کا راستہ ہے دماغ کا نہیں۔ اپنے دل کو اپنا اولین مرشد بناؤ، عقل کو نہیں۔ اپنے نفس کا
      سامنا اور مقابلہ کرنے کیلئے دل کی مدد لو کیونکہ تمہاری روح پر ہی خدا کی معرفت کا نزول ہوتا ہے۔
      عقل و دل و نگاہ کا مرشدِ اولیں ہے عشق
      عشق نہ ہو تو شرع و دیں، بتکدہِ تصورات
    </p>
  </div> <!-- Rule 3 -->
  <div class="container">
    <h2>اصول 3</h2>
    <p class="introduction">
      3- قرآن پڑھنے والا ہر شخص، قرآن کو اپنے فہم و ادراک کی گہرائی کے مطابق ہی سمجھ پاتا ہے۔ قرآن کی فہم کے چار درجات
      ہیں۔ پہلا درجہ ظاہری معانی ہیں اور زیادہ تر اکثریت اسی پر قناعت کئے ہوئے ہے۔ دوسرا درجہ باطنی معانی کا ہے۔ تیسرا
      درجہ ان باطنی معنوں کا بطن ہے۔ اور چوتھا درجہ اس قدر عمیق معنوں کا حامل ہے کہ زبان انکے بیان پر قادر نہیں ہوسکتی
      چنانچہ یہ ناقابلِ بیان ہیں۔ علماء و فقہاء جو شریعت کے احکامات پر غوروخوض کرتے رہتے ہیں، یہ پہلے درجے پر ہیں۔ دوسرا
      درجہ صوفیہ کا ہے، تیسرا درجہ اولیاء کا ہے۔ چوتھا درجہ صرف انبیاء مرسلین اور انکے ربانی وارثین کا ہے۔ پس تم کسی
      انسان کے اللہ تعالیٰ کے ساتھ تعلق اور اس تعلق کی نوعیت کو اپنے قیاس سے جاننے کی فکر نہ کیا کرو۔ ہر شخص کا اپنا
      اپنا راستہ ہے اور اظہارِ بندگی کی ایک اپنی نوعیت ہے۔ خدا بھی ہمارے الفاظ و اعمال کو نہیں بلکہ ہمارے دلوں کو دیکھتا
      ہے۔ یہ مذہبی رسوم و رواج بذاتِ خود مقصود نہیں ہیں۔ اصل چیز تو دل کی پاکیزگی ہے۔
    </p>
  </div>
  <!-- Rule 4 -->
  <div class="container">
    <h2>اصول 4</h2>
    <p class="introduction">
      4- تم کائنات کی ہر شئے اور ہرشخص میں خدا کی نشانیاں دیکھ سکتے ہو کیونکہ خدا صرف کسی مسجد، مندر یا کسی گرجے اور
      صومعے تک محدود نہیں ہے۔ لیکن اگر پھر بھی تمہاری تسلی نہ ہو تو خدا کو کسی عاشقِ صادق کے دل میں ڈھونڈھو۔
    </p>

  </div>
  <!-- Rule 5 -->
  <div class="container">
    <h2>اصول 5</h2>
    <p class="introduction">
      5- عقل اور دل، دو مختلف چیزیں ہیں۔ عقل لوگوں کو کسی نہ کسی بندھن میں جکڑتی ہے اور کسی چیز کو داؤ پر نہیں لگاتی،
      لیکن دل ہر بندھن سے آزاد ہوکر اپنا آپ داؤ پر لگا دیتا ہے۔ عقل ہمیشہ محتاط اور پھونک پھونک کر قدم رکھتی ہے کہ دیکھو
      کسی کیفیت کا زیادہ اثر مت لینا۔ لیکن دل کہتا ہے کہ مت گھبراؤ، ہمت کرو اور ڈوب جاؤ کیفیت میں۔ عقل آسانی سے اپنا آپ
      فراموش نہیں کرتی جبکہ عشق تو بکھرجانے اور فنا ہوجانے کیلئے ہمہ وقت تیار ہے۔ اور خزانے بھی تو ویرانوں میں ملبے تلے
      ملتے ہیں۔ ایک شکستہ دل میں ہی تو خزانہ مدفون ہوتا ہے۔
    </p>
  </div>

  <!-- Rule 6 -->
  <div class="container">
    <h2>اصول 6</h2>
    <p class="introduction">
      6- دنیا کے زیادہ تر مسائل الفاظ اور زبان کی کوتاہیوں اور غلط معانی اخذ کرنے سے جنم لیتے ہیں۔ چنانچہ کبھی بھی الفاظ
      کی ظاہری سطح تک خود کو محدود مت کرو۔ جب محبت اور عشق کے میدان میں قدم رکھتے ہیں تو الفاظ بیان اور زبان و اظہار
      اپنی اہمیت کھو بیٹھتے ہیں۔ وہ جو کسی لفظ سے بیان نہ ہوسکے، اسکو صرف خاموشی سے ہی سمجھا جاسکتا ہے۔ اصل معنوں تک
      پہنچنے کے لئے، آواز کے بلند ہونے کی ضرورت نہیں، بلکہ دل کی سکونت پرستی کی طرف رجوع کرنا چاہئے۔
    </p>
  </div>
  <!-- Rule 7 -->
  <div class="container">
    <h2>اصول 7</h2>
    <p class="introduction">
      7- تنہائی اور خلوت، دو مختلف چیزیں ہیں۔ جب ہم تنہا اور اکیلے ہوتے ہیں تو اس غلط فہمی میں مبتلا ہوجانا بہت آسان
      ہوجاتا ہے کہ ہم سیدھے رستے پر ہیں۔
      لیکن خلوت یہی ہے کہ آدمی تنہا ہوتے ہوئے بھی تنہا نہ ہو۔ بہتر ہے کہ ہماری تنہائی کسی ایسے شخص کے دم قدم سے آباد ہو
      جو ہمارے لئے ایک بہترین آئینے کی حیثیت رکھتا ہو۔
      یاد رکھو کہ صرف کسی دوسرے انسان کے دل میں ہی تم اپنا درست عکس دیکھ سکتے ہو اور تمہاری شخصیت میں خدا کے جس مخصوص
      جلوے کا ظہور ہورہا ہے،
      وہ صرف کسی دوسرے انسان کے آئینہِ قلب میں تمہیں دکھائی دے گا۔
    </p>
  </div>
  <!-- Rule 8 -->
  <div class="container">
    <h2>اصول 8</h2>
    <p class="introduction">
      8- زندگی میں کچھ بھی ہوجائے، زندگی کتنی ہی دشوار کیوں نہ لگنے لگے، مایوس کبھی مت ہونا۔ یقین رکھو کہ جب ہر دروازہ
      بند ہوجائے تب بھی خداوندِ کریم اپنے بندے کیلئے کوئی نہ کوئی نئی راہ ضرور کھول دیتا ہے۔
      ہر حال میں شُکر کرو۔ جب سب کچھ اچھا جارہا ہو، اس وقت شکر کرنا بہت آسان ہے لیکن ایک صوفی نہ صرف ان باتوں پر شکر
      گذار ہوتا ہے جن میں اسکے ساتھ عطا اور بخشش کا معاملہ گذرے،
      بلکہ ان تمام باتوں پر بھی شکر ادا کرتا ہے جن سے اسے محروم رکھا گیا۔ عطا ہو یا منع، ہر حال میں شُکر۔
    </p>
  </div>

  <!-- Rule 9 -->
  <div class="container">
    <h2>اصول 9</h2>
    <p class="introduction">
      9- صبر اس بات کانام نہیں ہے کہ انسان عضوِ معطل ہوکر بے بسی کے ہاتھوں برداشت کے عمل سے گذرتا رہے۔
      بلکہ صبر کا مطلب یہ ہے کہ انسان اتنا دور اندیش اور وسیع نگاہ کا حامل ہو کہ معاملات کے انجام پر نظر رکھتے ہوئے رب
      پر بھروسہ رکھے۔
      صبر کیا ہے؟ صبر یہ ہے کہ جب تم کانٹے کو دیکھو تو تمہیں پھول بھی دکھائی دے۔ جب رات کے گُھپ اندھیرے پر نظر پڑے تو اس
      میں صبحِ صادق کا اجالا بھی دکھائی دے۔
      بے صبری یہ ہے کہ انسان اتنا کوتاہ بین اور کم نظر ہو کہ معاملے کے انجام پر نظر ڈالنے سے قاصر رہ جائے۔ عاشقانِ الٰہی
      صبر کا دامن کبھی ہاتھ سے نہیں چھوڑتے،
      کیونکہ وہ اچھی طرح جانتے ہیں کہ پہلی کے باریک چاند کو ماہِ کامل میں تبدیل ہونے کیلئے کچھ وقت ضرور گذارنا پڑتا ہے۔
    </p>
  </div>

  <!-- Rule 10 -->
  <div class="container">
    <h2>اصول 10</h2>
    <p class="introduction">
      10- مشرق، مغرب، شمال، جنوب۔۔۔ان سب سے کچھ فرق نہیں پڑتا۔ تمہارے سفر کی سمت کوئی بھی ہو، بس یہ دھیان ضرور رہے کہ ہر
      سفر، ذات کا داخلی سفر ضرور بنے۔
      اگر تم اپنی ذات کے اندرون میں ایک مقام سے دوسرے مقام تک کا باطنی سفر کرو تو تمہارے ساتھ یہ پوری کائنات اور جو کچھ
      اس سے ماوراء ہے، وہ بھی شریکِ سفر ہوجاتے ہیں۔
    </p>
  </div>

  <!-- Rule 11 -->
  <div class="container">
    <h2>اصول 11</h2>
    <p class="introduction">
      11- جس طرح ایک ماں کو بچے کی پیدائش کیلئے درد و کرب کے مرحلے سے گذرنا پڑتا ہے، اسی طرح ایک نئی شخصیت کو جنم دینے
      کیلئے تکالیف سے ضرور اٹھانی پڑتی ہیں۔
      جس طرح ایک دن کو اپنی روشنی پوری شدت کے ساتھ بکھیرنے کیلئے، شدیدگرمی اور حدت برداشت کرنی پڑتی ہے، اسی طرح محبت بھی
      دکھ اور درد کے بغیر تکمیل کو نہیں پہنچ سکتی۔
    </p>
  </div>

  <!-- Rule 12 -->
  <div class="container">
    <h2>اصول 12</h2>
    <p class="introduction">
      12- محبت کی تلاش ہمیں تبدیل کرکے رکھ دیتی ہے۔ راہِ عشق میں ایسا کوئی مسافر نہیں گذرا جسے اس راہ نے کچھ نہ کچھ
      پختگی نہ عطا کی ہو۔
      جس لمحے تم محبت کی تلاش کا سفر شروع کرتے ہو، تمہارا ظاہر اور باطن تبدیلی کے عمل سے گذرنا شروع ہوجاتا ہے۔
    </p>
  </div>

  <!-- Rule 13 -->
  <div class="container">
    <h2>اصول 13</h2>
    <p class="introduction">
      13- آسمان پر شائد اتنے ستارے نہ ہوں جتنے دنیا میں جھوٹے اور ناقص شیوخ پائے جاتے ہیں۔ تم کبھی بھی کسی سچے مرشد کو
      کسی ایسے مرشد سے مت ملانا جو نفس کا پجاری ہو اور اپنی ذات کا اسیر ہو۔
      ایک سچا مرشد کبھی بھی تمہیں اپنی ذات کا اسیر بنانے کی کوشش نہیں کرے گا اور نہ ہی اپنے نفس کیلئے تم سے تابعداری اور
      تعریف و توصیف کا تقاضا کرے گا۔
      بلکہ اسکے برعکس وہ تمہیں تمہاری اصل اور حقیقی شخصیت سے متارف کروائے گا۔ سچے اور کامل مرشد تو کسی شیشے کی مانند
      شفاف ہوتے ہیں تاکہ خدا کا نور ان میں سے کامل طور پر چِھن کر تم تک پہنچ سکے۔
    </p>
  </div>

  <!-- Rule 14 -->
  <div class="container">
    <h2>اصول 14</h2>
    <p class="introduction">
      14- زندگی میں جو بھی تبدیلی تمہارے راستے میں آئے، اسکے استقبال کیلئے تیار رہو، اسکی مزاحمت مت کرو بلکہ زندگی کو اس
      بات کا موقع دو کہ تم میں سے گذر کر اپنا راستہ بناسکے۔
      اس بات کی فکر مت کرو کہ زندگی میں نشیب و فراز آرہے ہیں۔ تمہیں کیا پتہ کہ آنے والی تبدیلی تمہارے حق میں بہتر ہے یا
      موجودہ حالت۔
    </p>
  </div>
  <!-- Rule 15 -->
  <div class="container">
    <h2>اصول 15</h2>
    <p class="introduction">
      15- ہر انسان ایک تشنہءِ تکمیل فن پارہ ہے۔جسکی تکمیل کیلئے خدا ہر انسان کے ساتھ داخلی اور خارجی طور پر مصروفِ کار
      ہے ۔ یہ ایک مسلسل عمل ہے۔ خدا ہم میں سے ہر ایک کے ساتھ انفرادی سطح پر معاملہ کرتا ہے کیونکہ انسانیت ایک بیحد لطیف
      اور نفیس مصوری کا شہکار ہے جس پر ثبت کیا جانے والا ہر ایک نقطہ پوری تصویر کیلئے یکساں اہمیت کا حامل ہوتا ہے۔
    </p>
  </div>

  <!-- Rule 16 -->
  <div class="container">
    <h2>اصول 16</h2>
    <p class="introduction">
      16- ایک بلند و برتر ذات اور ہر طرح کے نقص سے پاک خدا سے محبت کرنا بظاہر تو آسان سی بات معلوم ہوتی ہے۔، لیکن اس سے
      کہیں زیادہ مشکل بات یہ ہے کہ انسان اپنے ابنائے جنس سے محبت کرے جن میں ہر طرح کی کمزوریاں اور خامیاں پائی جاتی ہیں۔
      یاد رکھو کہ انسان اسی کو جان سکتا ہے جس سے وہ محبت کرنے پر قادر ہو۔ محبت کے بغیر کوئی معرفت معرفت نہیں ہوتی۔
    </p>
  </div>

  <!-- Rule 17 -->
  <div class="container">
    <h2>اصول 17</h2>
    <p class="introduction">
      17- اصل ناپاکی تو اندر کی ناپاکی ہے۔ باقی سب تو آسانی سے دُھل جاتا ہے۔ گرد و غبار کی بس ایک ہی قسم ہے جو پاکیزہ
      پانی سے صاف نہیں ہوپاتی، اور وہ ہے نفرت اور تعصب کے دھبے، جو روح کو آلودہ کردیتے ہیں۔ تم ترکِ دنیا سے اور روزے
      رکھنے سے اپنے بدن کا تزکیہ تو حاصل کرسکتے ہو، لیکن قلب کا تزکیہ صرف محبت سے ہی ہوگا۔
    </p>
  </div>

  <!-- Rule 18 -->
  <div class="container">
    <h2>اصول 18</h2>
    <p class="introduction">
      18- پوری کی پوری کائنات ایک انسان کے اندر موجود ہے۔ تم اور تمہارے ارد گرد جو کچھ تمہیں دکھائی دیتا ہے، تمام چیزیں
      خواہ تمہیں پسند ہوں یا ناپسن، تمام لوگ خواہ تم ان کیلئے رغبت محسوس کرتے ہو یا کراہت، یہ سب کے سب تمہارے اپنے اندر
      کسی نہ کسی درجے میں ملیں گے۔ چنانچہ، شیطان کو باہر مت دیکھو، بلکہ اپنے اندر تلاش کرو۔
    </p>
  </div>

  <!-- Rule 19 -->
  <div class="container">
    <h2>اصول 19</h2>
    <p class="introduction">
      19- اگر تم چاہتے ہو کہ لوگ تمہارے ساتھ اپنے برتاؤ کو اور رویے کو تبدیل کردیں، تو اسکے لئے پہلے تمہیں اس رویے کو
      تبدیل کرنا ہوگا جو تم اپنے آپ کے ساتھ روا رکھے ہوئے ہو۔ جب تک تم اپنے آپ سے پورے خلوص سے اور پوری طرح محبت کرنا
      نہیں سیکھتے، بہت مشکل ہے کہ تمہیں محبت نصیب ہو۔ اور جب یہ مرتبہ حاصل ہوجائے تو پھر ہر اُس کانٹے کیلئے بھی شکر گزار
      رہو جو تمہارے راستے میں پھینکا جائے۔
    </p>
  </div>

  <!-- Rule 20 -->
  <div class="container">
    <h2>اصول 20</h2>
    <p class="introduction">
      20- اس بات پر پریشان مت ہو کہ راستہ کہاں لیکر جائے گا، بلکہ اپنی توجہ اپنے پہلے قدم پر رکھو۔ یہی تمہاری زمہ داری
      ہے اور یہی سب سے مشکل کام ہے۔ جب پہلا قدم اٹھالیا، تو پھر اسکے بعد ہر شئے کو اپنے قدرتی انداز میں کام کرنے دو اور
      تم دیکھو گے کہ راستہ خودبخود کھلتا جائے گا۔
    </p>
  </div>

  <!-- Rule 21 -->
  <div class="container">
    <h2>اصول 21</h2>
    <p class="introduction">
      21- اُس نے ہم سب کو اپنی صورت پر پیدا کیا ہے لیکن اسکے باوجود ہم سب ایک دوسرے سے مختلف اور یکتا و ممتاز ہیں۔ کوئی
      بھی دو انسان ایک جیسے نہیں۔ کوئی بھی دو دل یکساں طور پر نہیں دھڑکتے۔
    </p>
  </div>

  <!-- Rule 22 -->
  <div class="container">
    <h2>اصول 22</h2>
    <p class="introduction">
      22- جب اسکا سچا چاہنے والا کبھی میکدے میں جا پہنچے، تو وہ میکدہ اسکے لئے محراب و مصلے کی صورت اختیار کرلیتا ہے،
      لیکن اگر کوئی بہکا ہوا مئے خوار مسجد میں بھی چلا جائے تو وہ اسکے لئے میخانہ بن جاتی ہے۔
    </p>
  </div>

  <!-- Rule 23 -->
  <div class="container">
    <h2>اصول 23</h2>
    <p class="introduction">
      23- زندگی تو ایک ادھار کی مانند ناپائیدار ہے اور اصل حقیقت کا ایک دھندلا سا خاکہ اور نقل۔ صرف بچے ہی اصل حقیقت کی
      بجائے کھلونوں سے بہلتے ہیں۔ لیکن اسکے باوجود، لوگ کھلونوں پر فریفتہ ہوتے ہیں یا بے قدری سے انہیں توڑ ڈالتے ہیں۔
    </p>
  </div>

  <!-- Rule 24 -->
  <div class="container">
    <h2>اصول 24</h2>
    <p class="introduction">
      24- پروردگار کی سلطنت میں انسان کو بہت خاص مقام و مرتبہ حاصل ہے۔ اللہ نے کہا ، " اور میں نے اسکے اندر اپنی روح میں
      سے پھونک دیا"۔ ہم میں سے ہر ایک کو اس قابلیت کے ساتھ پیدا کیا گیا ہے کہ وہ اسکا خلیفہ بن سکے۔
    </p>
  </div>

  <!-- Rule 25 -->
  <div class="container">
    <h2>اصول 25</h2>
    <p class="introduction">
      25- جنت اور دوزخ کے بارے میں فکرمند رہنا چھوڑ دو کیونکہ جنت اور دوزخ یہیں ہیں اسی لمحہءِ موجود میں۔
    </p>
  </div>

  <!-- Rule 26 -->
  <div class="container">
    <h2>اصول 26</h2>
    <p class="introduction">
      26-کائنات ایک وجودِ واحد ہے۔ یہاں ہر کوئی اپنے اپنے واقعات کے غیر مرئی دھاگوں سے ایک دوسرے کے ساتھ لپٹا ہوا ہے۔ ہم
      سب جانے انجانے میں ایک خاموش مکالمے کا حصہ ہیں۔
    </p>
  </div>

  <!-- Rule 27 -->
  <div class="container">
    <h2>اصول 27</h2>
    <p class="introduction">
      27- یہ دنیا اس برفانی پہاڑ کی طرح ہے جہان بلند کی گئی ہر آواز، پہاڑوں سے ٹکرا کر بازگشت کی صورت میں واپس ہم تم
      پہنچتی ہے۔
    </p>
  </div>

  <!-- Rule 28 -->
  <div class="container">
    <h2>اصول 28</h2>
    <p class="introduction">
      28- ماضی ایک تعبیر ہے ایک نقطہ نظر ہے، جبکہ مستقبل مایا (Illusion) ہے ، ایک سراب ہے۔
    </p>
  </div>

  <!-- Rule 29 -->
  <div class="container">
    <h2>اصول 29</h2>
    <p class="introduction">
      29- تقدیر کا یہ مطلب نہیں کہ تمہاری زندگی کو مکمل طور پر باندھ کر رکھ دیا گیا ہے۔ ہر بات کو مقدر پر چھوڑ دینا اور
      کائنات کے ساتھ ہم آہنگ ہونے کی کوئی کوشش نہ کرنا ،محض جہالت کی علامت ہے۔ کائناتی موسیقی ہر طرف سے پھوٹ رہی ہے اور
      اسکے چالیس مختلف درجات ہیں۔ تمہارا مقدر وہ درجہ ہے جس پر تم اپنا ساز بجا رہے ہو۔ ہوسکتا ہے کہ تمہارا ساز تبدیل نہ
      کیا جاسکے، لیکن اس ساز سے جو نغمہ اور جو دُھن تم نکالتے ہو اسکا انحصار صرف اور صرف تم پر ہے۔
    </p>
  </div>

  <!-- Rule 30 -->
  <div class="container">
    <h2>اصول 30</h2>
    <p class="introduction">
      30- سچا صوفی ایسا فرد ہے کہ اگر اس پر کوئی ناحق تہمت لگائی جائے، اور ہر سمت سے اس پر ملامت کی بوچھاڑ ہو، تب بھی وہ
      صبر کے ساتھ یہ سب جھیلتا ہے اور تنقید کرنے والوں کے خلاف ایک لفظ منہ سے نہیں نکالتا۔ وہ الزام کے جواب میں الزام
      نہیں لگاتا۔ اورکوئی اسکا مخالف اور دشمن حتیٰ کہ "غیر" ہو بھی کیسےسکتا ہے جب اس کے نزدیک کسی غیر کا کوئی وجود ہی
      نہیں۔ وہ تو خود اپنے نفس سے معدوم ہے، چنانچہ وہ کسطرح کسی کو اپنا دشمن یا مخالف سمجھے جب وہاں صرف اور صرف ایک ہی
      واحد ذات کی جلوہ نمائی ہے؟
    </p>
  </div>

  <!-- Rule 31 -->
  <div class="container">
    <h2>اصول 31</h2>
    <p class="introduction">
      31- اگر تم اپنا ایمان مضبوط کرنا چاہتے ہو تو اسکے لئے تمہیں اپنے اندر کی سختی دور کرنا ہوگی۔ چٹان کی طرح مضبوط
      ایمان کیلئے کسی پرندے کے پروں سے بھی زیادہ نرم دل درکار ہے۔ زندگی میں بیماریاں، حادثات ، نقصان ، تمناؤں کا ٹوٹنا
      اور اس قسم کے کئی دیگر معاملات ہمارے ساتھ اسی لئے پیش آتے ہیں تاکہ ہمیں رقتِ قلب عطا کریں، ہمیں خودغرضیوں سے
      نکالیں، نکتہ چینی کے رویے تبدیل کریں اور ہمیں کشادہ دلی سکھائیں۔ کچھ لوگ تو سبق سیکھ کر نرم ہوجاتے ہیں اور کچھ لوگ
      پہلے سے بھی زیادہ سخت مزاج اور تلخ ہو جاتے ہیں۔ حق تعالیٰ کے قریب ہونے کیلئے ضروری ہے کہ ہمارے قلوب اتنے کشادہ ہوں
      کہ تمام انسانیت اس میں سما سکے اور اسکے بعد بھی ان میں مزید محبت کی گنجائش باقی رہے۔
    </p>
  </div>

  <!-- Rule 32 -->
  <div class="container">
    <h2>اصول 32</h2>
    <p class="introduction">
      32- کوئی امام، کوئی پادری، کوئی ربی اور اخلاقی و مذہبی قائدین میں سے کوئی بھی تمہارے اور تمہارے رب کے بیچ حائل
      نہیں ہونا چاہئیے۔ حتیٰ کہ تمہارا ایمان اور تمہارا روحانی مرشد بھی نہیں ۔ اپنے اقدار اور اصولوں پر ضرور یقین رکھو،
      لیکن انکو دوسروں پر مسلط مت کرو۔اگر تم لوگوں کے دلوں کو توڑتے رہتے ہو، تو کوئی بھی مذہبی فریضہ انجام دینا تمہارے
      لئے سود مند نہیں ۔ ہر قسم کی بت پرستی سے دور رہو کیونکہ یہ تمہاری روحانی بینائی کو دھندلا دے گی۔ صرف اپنے رب کو
      اپنا مرشدِ حقیقی سمجھو۔ علم اورمعرفت ضرور حاصل کرو، لیکن ان علوم و معارف کو اپنی زندگی کا مقصد مت بناؤ۔
    </p>
  </div>

  <!-- Rule 33 -->
  <div class="container">
    <h2>اصول 33</h2>
    <p class="introduction">
      33- اس دنیا میں جہاں ہم رہ رہے ہیں، یکسانیت اور ہمواریت ہمیں آگے لیکر نہیں جاتی، بلکہ مخالفت اور تضاد آگے لیکر
      جاتا ہے۔ اور دنیامین جتنے بھی متضاد امور ہیں، وہ سب ہم میں سے ہر ایک کے اندر بھی پائے جاتے ہیں۔ چنانچہ ایک مومن
      کیلئے ضروری ہے کہ اپنے اندر کے کافر سے ضرور ملے۔ اور ایک کافر کو بھی اپنے اندر کے خاموش مومن کو دریافت کرنا
      چاہئیے۔ ایمان ایک تدریجی سفر ہے جسکے لئے اسکے مخالف یعنی بے یقینی کا ہونا لازم ہے تاوقتیکہ انسان، انسانِ کامل کے
      مقام تک جاپہنچے۔
    </p>
  </div>

  <!-- Rule 34 -->
  <div class="container">
    <h2>اصول 34</h2>
    <p class="introduction">
      34- سرِ تسلیم خم کرنے اور راضی برضا رہنے کا یہ مطلب نہیں کہ ہم بے عمل ہوکر عضوِ معطل ہوجائیں اور نہ ہی یہ جبریت
      (Fatalism) یا تعطیل (Capitulation)ہے۔ بلکہ یہ تو اسکے بالکل برعکس ہے۔ اصل قوت تسلیم و رضا میں ہے، ایسی قوت جو
      ہمارے اندر سے پھوٹتی ہے۔ وہ لوگ جو زندگی کی الوہی(Divine) حقیقت کے سامنے سرِ تسلیم خم کردیتے ہیں، و ہ ایسے دائمی
      سکون اور سکینت میں رہتے ہیں کہ اگر سارا جہان موج در موج فتنوں میں مبتلا ہوجائے تب بھی اس سکون میں کوئی خلل نہیں
      پڑتا۔
    </p>
  </div>

  <!-- Rule 35 -->
  <div class="container">
    <h2>اصول 35</h2>
    <p class="introduction">
      35- اس دنیا میں جہاں ہم رہ رہے ہیں، یکسانیت اور ہمواریت ہمیں آگے لیکر نہیں جاتی، بلکہ مخالفت اور تضاد آگے لیکر
      جاتا ہے۔ اور دنیامین جتنے بھی متضاد امور ہیں، وہ سب ہم میں سے ہر ایک کے اندر بھی پائے جاتے ہیں۔ چنانچہ ایک مومن
      کیلئے ضروری ہے کہ اپنے اندر کے کافر سے ضرور ملے۔ اور ایک کافر کو بھی اپنے اندر کے خاموش مومن کو دریافت کرنا
      چاہئیے۔ ایمان ایک تدریجی سفر ہے جسکے لئے اسکے مخالف یعنی بے یقینی کا ہونا لازم ہے تاوقتیکہ انسان، انسانِ کامل کے
      مقام تک جاپہنچے۔
    </p>
  </div>

  <!-- Rule 36 -->
  <div class="container">
    <h2>اصول 36</h2>
    <p class="introduction">
      36- دنیا عمل اور اسکے ردعمل کے اصول پر قائم ہے۔ نیکی کا ایک قطرہ یا برائی کا ایک ذرہ بھی اپنا ردعمل یا نتیجہ پیدا
      کئے بغیر نہیں رہتے۔ لوگوں کی سازشوں، دھوکہ دہیوں اور چالبازیوں کا خوف مت کھاؤ ۔ اگر کوئی تمہارے لئے جال تیار کر
      رہا ہے تو یاد رکھو کہ اللہ بھی خیر الماکرین ہے اور سب سےاچھامنصوبہ ساز ہے۔ ایک پتا بھی اسکے علم اور اجازت کے بغیر
      نہیں ہلتا۔ بس اللہ پر سادگی کے ساتھ اور پوری طرح یقین رکھو۔ وہ جو کچھ بھی کرتا ہے، بہت خوبصورت طریقے سے کرتا ہے۔
    </p>
  </div>

  <!-- Rule 37 -->
  <div class="container">
    <h2>اصول 37</h2>
    <p class="introduction">
      37- خدا بہت باریک بین اور بڑا ہی کاریگر گھڑی ساز ہے۔ اتنا درست کہ زمین پر ہر چیز اپنے مقررہ وقت پر وقوع پذیر ہوتی
      ہے۔، نہ ایک لمحہ وقت سے پہلے اور نہ ایک لمحہ تاخیر سے۔ اور یہ عظیم گھڑی، بغیر کسی استثناء کے، سبھی کیلئے بالکل
      ٹھیک اور درست طور پر کام کرتی ہے۔ ہر ایک کیلئے محبت اور موت کا ایک لمحہ مقرر ہے۔
    </p>
  </div>

  <!-- Rule 38 -->
  <div class="container">
    <h2>اصول 38</h2>
    <p class="introduction">
      38- کوئی حرج نہیں اگر زندگی کے کسی بھی مرحلے میں ہم اپنے آپ سے یہ سوال پوچھیں کہ" کیا میں اپنا طرزِ زندگی اور اپنی
      روش بدلنے کیلئے تیار ہوں؟ کیا میں اپنا آپ بدلنے کیلئے تیار ہوں؟"۔ اگر دنیا میں ہماری زندگی کا ایک دن بھی گزرے ہوئے
      دن کے مساوی گذرے تو بڑی حسرت کا مقام ہے۔ ہر لمحہ ، ہر آن ، اورہر سانس کے ساتھ ہمیں اپنی تجدید کرتے رہنا
      چاہئیے،نیاجنم لیتے رہنا چاہئیے۔ اور نیا جنم لینے کیلئے ایک ہی طریقہ ہے۔۔۔موت سے پہلے مرجانا۔
    </p>
  </div>

  <!-- Rule 39 -->
  <div class="container">
    <h2>اصول 39</h2>
    <p class="introduction">
      39- جزو تبدیل ہوتا رہتا ہے، لیکن اسکا کُل ویسے کا ویسا ہی رہتا ہے۔ دنیا سے جب بھی کوئی چور ڈاکو رخصت ہوتا ہے، اسکی
      جگہ لینے کیلئے ایک نیا شخص پیدا کردیا جاتا ہے۔ اور ہر صالح اور ولی کے رخصت ہونے پر کوئی دوسرا صالح اور ولی اسکی
      جگہ سنبھال لیتا ہے۔ اس طریقے سے بیک وقت ہر شئے تبدیل ہوتی جاتی ہے لیکن مجموعی حقیقت میں کوئی تبدیلی واقع نہیں
      ہوتی۔
    </p>
  </div>

  <!-- Rule 40 -->
  <div class="container">
    <h2>اصول 40</h2>
    <p class="introduction">
      40- محبت کے بغیر زندگی بے معنی ہے۔ مت سوچو کہ مجھے کس قسم کی محبت کی تلاش ہے؟ روحانی یا جسمانی، ملکوتی یا ناسوتی،
      مشرقی یا مغربی۔۔۔ محبت کی یہ تقسیم مزید تقسیم پیدا کرتی ہے۔ محبت کا کوئی عنوان نہیں ہوتا ، نہ ہی کوئی مخصوص تعریف
      (Definition) ۔ یہ تو ایک سادہ، اور خالص چیز ہے بس۔ محبت آبِ حیات بھی ہے، اور آتش کی روح بھی ہے۔ جب آتش آب سے محبت
      کرتی ہے، تو کائنات ایک مختلف روپ اور نئےانداز میں ظہور پذیر ہوجاتی ہے۔
    </p>
  </div>




</body>

</html>